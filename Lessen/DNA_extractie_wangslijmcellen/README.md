# DNA extractie uit wangslijmcellen

Benodigdheden:
 * Bekertje
 * Halve theelepel zout
 * Halve theelepel afwasmiddel
 * 5 centileter alcohol of spiritus
 * pipet

Werkwijze:

 * Verzamel zoveel mogelijk spuug in een bekertje. Het beste kun je een klein slokje water in je mond nemen en dit een tijdje in je mond houden voordat je het uitspuugt.
 * Voeg aan het spuug een beetje zout toe (ongeveer een half theelepeltje)
 * Voeg vervolgens ook een scheutje afwasmiddel toe (ongeveer een half tot een heel theelepeltje)
 * Meng alles goed en laat even staan
 * Giet vervolgens wat van het mengsel in een buisje (ongeveer een halve reageerbuis)
 * Giet nu heel voorzichtig wat alcohol (of spiritus) in het buisje tot er ongeveer een laagje van zoâ€™n drie tot vier centimeter bovenop drijft. 
   Hou hierbij het buisje schuin zodat de alcohol niet mengt met de rest.
 * Je ziet nu als het goed is wat fijne, witte draden ontstaan in de alcohol, vaak ook met wat kleine luchtbelletjes eromheen.
   Goed kijken, het is soms moeilijk te zien! Dit is je DNA.
 * Je kunt nu voorzichtig het DNA met een pipetje opzuigen en in een ander buisje doen om het te bewaren.