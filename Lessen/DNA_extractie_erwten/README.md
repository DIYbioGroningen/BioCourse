# DNA extractie uit erwten

Benodigdheden:

 * Bekertje
 * Water
 * 1-2 theelepels zout
 * Zeefje
 * 0.5-1 theelepel afwasmiddel
 * 5 centiliter alcohol of spriritus

Werkwijze:

 * Vul een bekertje of bekerglaasje voor de helft met erwten
 * Doe deze erwten in een blender
 * Voeg hier een heel bekertje/bekerglaasje water aan toe
 * Voeg ook een flinke scheut zout toe (ongeveer 1 tot 2 theelepels)
 * Zet de blender aan op de hoogste stand gedurende zo’n 10 tot 15 seconden
 * Giet de inhoud van de blender door een zeefje in een beker of bekerglas. De prut die achterblijft kan je weggooien.
 * Voeg aan de groene ‘soep’ nu een flinke scheut afwasmiddel toe (ongeveer een halve tot een hele eetlepel)
 * Meng goed en laat even staan
 * Giet vervolgens wat van het mengsel in een buisje (ongeveer een halve reageerbuis)
 * Giet nu heel voorzichtig wat alcohol (of spiritus) in het buisje tot er ongeveer een laagje van zo’n drie tot vier centimeter bovenop drijft. Hou hierbij het buisje schuin zodat de alcohol niet mengt met de rest.
 * Je ziet nu als het goed is een witte klont met draden ontstaan in de alcohol. Dit is het DNA.
 * Je kunt nu voorzichtig het DNA met een pipetje opzuigen en in een ander buisje doen om het te bewaren.
